====== 2. Sin Enters the World ======


{{https://api.unfoldingword.org/obs/jpg/1/en/360px/obs-en-02-01.jpg}}


Pathianin an omna dinga a siam pêk rihuan bei fê a chun Adama nih Evi chu hlim vaikan an om a. Tuhman puan intuam an om naw a, an satlingin an om a, changrawchu an zak chuang naw a, asan chu Khawvela sual a la om naw leiin.  Itik lai paiin Pathian rêk rihuana chun an inkom thin.



{{https://api.unfoldingword.org/obs/jpg/1/en/360px/obs-en-02-02.jpg}}


Changhomsiala, rihuan sûnga chun rul verinvêk êm êmka hi a oma. Ani chun nupang hnianga chun, “Pathianin, rihuana thingra hrim hrim hi fa naw roi, nangni a ti maw?” a ti a. 

{{https://api.unfoldingword.org/obs/jpg/1/en/360px/obs-en-02-03.jpg}}


Nupang chun, “Rihuana thingra hei hi kin fâk theia,  rihuan inlainataka sia nih ṭha hawina theira raw hi chu Pathianin, ‘Nin fâk ding a chang nawh, tawn hom nin tawn ding a chang nawh, anaw chun thi nin tih,’ “ a tih, ti in a thung a.



{{https://api.unfoldingword.org/obs/jpg/1/en/360px/obs-en-02-04.jpg}}


Rûl chun, “Ma chu a dik nawh, thi riai naw tunu. Nin fâk kani in nin mit hong vâr a ti a, sia nih ṭha hawiin Pathian angka hong chang nin tih ti Pathianin a hawi a chang chu,” ti in a thung a.

{{https://api.unfoldingword.org/obs/jpg/1/en/360px/obs-en-02-05.jpg}}


Nupang chun thingra chu fâk ti a chang ti nih mit la fêka a chang ti nih fâk châk om fêka a chang ti a hmu a. Ani hom chu vâr a awi ve leiin thingra ṭha chu a hmala, a fa ta a. A ra ṭhenka chu a kawla om a pasal chu a pêka, ani hom chun a fâk ve a.


{{https://api.unfoldingword.org/obs/jpg/1/en/360px/obs-en-02-06.jpg}}


Voikarengin an mit a hong vâr ta phuta, satlinga om an chang ti an hong inhawi ta a. Hna hei chu an ṭhuikhawma, thuam an siam fawma, an satlingna chu thupa inkhum an tum ta a.


{{https://api.unfoldingword.org/obs/jpg/1/en/360px/obs-en-02-07.jpg}}


Chun, mihriam nih a nupui chun Pathian chu rihuana a hong lêng ti ri an hawia. Pathian chu an loi bîk khala. Pathian chun mihriam chu koi a, “Iten mawh ni om?” ti in. Adama chun, “Rihuana ni hong  lênga, ni rawl ki hawia, satlinga om ki chang leiin ki ṭi a, maleiachun ken bi a chang,” a ti a. 



{{https://api.unfoldingword.org/obs/jpg/1/en/360px/obs-en-02-08.jpg}}


Chun, Pathianin, “Satlinga nin om ti tumawh nangni a hril? Thingra fa riai loi ding nangni kiti ha ne fa a chang hi maw?” a ti a. Mihriam chun, “Ane ompui dinga nupang ani pêk han theira chu a ni pêka, ki fâ ta a chang,” ti in a thunga. Chun Pathianin nupang hnianga chun, “Ni thilthaw hi inkazia mawh a chang,” a ti a. Nupang chun, “Rûlin ani lema, ki fa ta mai a chang,” a ti a.


{{https://api.unfoldingword.org/obs/jpg/1/en/360px/obs-en-02-09.jpg}}


Pathianin rûl hnianga chun, “Ṭongsia pêlin om niti a, bokinvâkin lawn ta ni ti a, pilvut fa ta ne tih.  Nupang rêk hin hmelma in nangni siam ki ti a, ni thla hei nih a thla hei a ri in nangni inhmelmatir ke tih. Nupang thla chun ni lua nang thuk that a ti a, nang raw chun a pheikhawng lân hliamtir ne tih,” a ti a.


{{https://api.unfoldingword.org/obs/jpg/1/en/360px/obs-en-02-10.jpg}}


Pathianin nupang hnianga chun, “Ni nâi nei leia hreomna chu nânsavaikan inpungtir kiti a, hreom fêkan nâi nei ṭhin ne tih. Ne ditzawng chu ni pasal tiang chang a ti a, ani chun ni chungah roirêl a tih,” a ti a. {{https://api.unfoldingword.org/obs/jpg/1/en/360px/obs-en-02-11.jpg}}


Chun Pathianin mihriam hnianga chun, “Ki thu zawm loiin ni nupui thu ne ngai leiin rinêng hi nangma leiin ṭongsia pêlin om a ti a, hreom fêkan sinthaw in a ra fa ta ne tih. Chun thi ni ti a, ni taksa chu pilvuta kîr nawk a tih,” a ti a. Mihriam chun a nupui chu mihriam kapai nu a hong chang ding leiin a rihming Evi a sak ta a, a omzia chu hringna pepu tina a chang. Pathinin Adama nih Evi ta dingin savun zakua a siama, ân hâktir ta a. 



{{https://api.unfoldingword.org/obs/jpg/1/en/360px/obs-en-02-12.jpg}}


Chun Pathianin, “Tun hi chun mihriam chu sia nih ṭha hong hawiin ei laia khatka angka an hong chang ta a, nunna thingra chu fa in kumkhua in dam hrawi an tih,” a ti a. Kachun Pathianin Adama nih Evi chu rihuan bei fekatia inthok chun a hnotsuak ta a. Pathianin nunna thingra chu tuhomin an fâk loina dingin rihuan kota chun Vantirkoi hrât fêka nih thilthaw thei fêka hei chu a sia ta a.


//A Bible story from: Genesis 3//


